Budějovický
Základní 
informace Naše mise

Tradice: Při výrobě originálního budějovického ležáku Budweiser Budvar používáme tradiční postupy a stavíme na znalostech a vědomostech, které nám zanechaly generace sládků.

Kvalita: Naše pivo vaříme z nejkvalitnějších surovin, žateckého chmelu, moravského sladu a vody z našich vlastních artéských studní.

Jedinečnost:Díky lahodné chuti a jedinečnému složení a charakteru vyhledávají náš ležák tisíce milovníků kvalitních piv prakticky po celém světě.

Originalita: Kdekoli na světě si koupíte Budweiser Budvar, můžete si být jisti, že byl vyroben v místě svého původu Českých Budějovicích (dříve Budweis). Proto se můžeme v rámci přístupu České republiky do Evropské unie pyšnit "ochranou podle místa původu" pro naše výrobky.

Pivovar Budějovický Budvar

Kvalita a věhlas budějovického piva, jehož historie sahá až do 13. století, vedly k tomu, že originální receptura i jeho jméno byly často předmětem napodobování a kopírování.

Pivovar Budějovický Budvar je dlouhodobě jedním z nejúspěšnějších potravinářských podniků v České republice. Téměř polovina produkce je úspěšně prodávána ve více než 60 zemích celého světa.

Novodobá historie pivovaru se datuje do roku 1967, kdy Ministerstvo zemědělství České republiky založilo národní podnik Budějovický Budvar jako přímého nástupce Českého akciového pivovaru, který vařil pivo v Českých Budějovicích již od roku 1895. Ten byl založen českými právovárečníky, kteří navázali na více než 700 let starou historii vaření piva v Českých Budějovicích (dříve Budweis).

Budějovický Budvar vlastní cenné duševní vlastnictví v podobě více než 380 ochranných známek registrovaných ve 101 zemích světa. Mezi nejznámější patří Budweiser, Budvar, Budweiser Budvar, Bud, Budějovický Budvar a Czechvar. Toto ohromné duševní bohatství souvisí s místem svého původu, městem České Budějovice, dříve Budiwoyz či Budweis. 

Postupnou a cílevědomou expanzí na zahraniční trhy a posilováním prodejů doma dosáhl Budějovický Budvar pozice klíčového hráče na trhu piva nejen v České republice. Objem exportovaného výstavu řadí prémiový originální ležák Budweiser Budvar k jedné z nejexportovanějších pivních značek České republiky. V Budějovickém Budvaru, n. p., dnes pracuje přes 670 zaměstnanců. 

Hlavní představitelé pivovaru 

Ing. Jiří Boček – ředitel 
Ing. Josef Tolar – sládek 
Ing. Petr Jánský – finanční a ekonomický manager 
Ing. Robert Chrt – obchodní manager
česky english deutsche Úvod Mapa stránek 

Katalog výrobků
Katalog výrobků
To nejvzácnější, co máme …

Naše vlastní vyšlechtěná kultura kvasinek (Saccharomyces cerevisiae subsp. uvarum), která dozrává pod pečlivým dohledem sládků, otváří tu nejjemnější součást lahodné chuti našeho piva. 

K výrobě našeho piva jsou použity jen ty nejkvalitnější suroviny a každá z nich je pro jeho unikátní chuť neméně důležitá.

Panensky čistá přírodní voda, která čekala téměř 10 000 let na vysvobození z našich 300 m hlubokých artéských studní, dotváří jeho nezaměnitelnou lahodnou chuť, kterou oceníte pokaždé, když se napijete.

Naše pivo vyniká dokonalou harmonickou chutí. Její základ tvoří kombinace těch nejkvalitnějších domácích surovin a dlouholetá
zkušenost generací sládků.

K výrobě jsou použity jen ty nejmodernější technologie, zároveň se však úzkostlivě dbá na dodržování tradičních výrobních postupů, aby byla zachována stále stejná, vysoká kvalita. Velký důraz je kladen na zrání („ležení“) piva, které u prémiového originálního ležáku dosahuje minimálně 90 dní, u speciálního piva Bud Super Strong až 200 dní.

Samičí hlávky vysoce kvalitního žateckého chmele (Humulus lupulus) dělají z našeho piva opravdovou vzácnost. Dodávají mu totiž jeho nenapodobitelný, vysoce ceněný, jemný chmelový charakter.

Zrnka unikátní odrůdy moravského ječmene (Hordeum vulgaris), která každoročně přednostně vybíráme z prvotřídních sklizní, dodávají našemu pivu jeho nenapodobitelnou zlatavou barvu.

 

Seznam produktů



Budweiser Budvar prémiový ležák


Budweiser Budvar prémiový ležák


Budějovický Budvar světlé výčepní pivo


Bud Super Strong


Budweiser Budvar Free nealkoholické pivo


Budweiser Budvar Free nealkoholické pivo


Budweiser Budvar tmavý ležák

© 2003 Všechna práva vyhrazena, Budějovický Budvar n.p. Maintenance by Český Web, a.s. 
